1. Mece ce Corona virus?
Corono virus ko kuma COVID-19 cuta ce me sanya daukewar numfashi.Cutar ta fara daga kasan Sin haka kuma cikin watanni 3 ta zagaye duniya cikin harda kasarmu Najeriya .Hakan ya jawo asarar dubunnan rayuka da dukiyoyi.

2. Yaya ake kamuwa da ita? Wannan cuta tana shiga ne ta hanci ko baki. Bayan daukar kwayar cutar alamomi na bayyana daga kwanaki 2-14. Cutar COVID-19 tana da tasiri daban daban a jikin mutum. Mutanen da shekarun su suka wuce 65, masu ciwon suga da hawan jini da ciwon zuciya  ko ciwon huhu ko ciwon koda ko ciwon daji, masu shan sigari da giya da kuma masu cutar HIV da sauran cutuka masu raunana garkuwar jiki sukan fi zuwa da ciwon mai zafi.

3. Hanyoyin yaduwa na cutar: Ana iya samun cutar COVID-19 ta hanyar muamala ta kusa tare da wanda yake dauke da cutar kamar ; musabaha ta hanu ko fuska, shakar tari ko atishawa daga wurin mai dauke da cutar,taba wani wuri/abu da mai cutar ya yi muamala da shi .

4. Alamomin mai dauke da cutar: Alamomin cutar sun hada da Zazzabi , Tari , Daukewar numfashi , Ciwon Jiki, Gajiya , sai kuma yoyon hanci,ciwon makogaro,ciwon kai da kuma gudawa wani lokacin. 

5. Yadda za'a kare kai daga kamuwa da cutar : Kasancewar kawo yanzu babu maganin cutar COVID-19 ko allurar rigakafi, hanyoyin kare kai sun hada da:
 - Wanke hannu da sinadarin wanke hannu
 - A guji taba hanci,fuska ko baki da hannun da ba a wanke ba
 - A guji shiga taron jama'a
 - A nisanci wanda ke tari ko atishawa,akalla tazarar zura'i guda
 - A yi tari ko atishawa a cikin gwiwar hannu 
 - A tsagaita tafiye tafiye zuwa kasashe ko garurun da aka samu cutar
 - A killace kai har tsawon 14 bayan mu'amala da masu cutar ko kuma tafiya zuwa inda aka samu bullar cutar
 - Yin amfani da kariyar fuska (mask) idan ana tari ko kuma ana tare da mai alamun cutar
 - Tuntubi ma'aikatan lafia idan kana da alamun cutar ko kuma ka yi muamala da mai cutar ko kayi tafiya a tsakanin kwanaki 14 da suka wuce zuwa inda aka samu bullar cutar